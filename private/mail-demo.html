<p>Beste {{speler}}</p>

<i>Leuk dat je geïnteresseerd bent in het moorddiner over het verlaten dorpje Doel! Dit is een voorbeeld van een email van één van de personages uit moorddiner Doel. Wanneer je het spel koopt, volgen na deze e-mail volgen nog 5 berichten met informatie en aanwijzingen. Samen vormen ze jouw voorbereiding én voorpret op het moorddiner. Een week voor het diner lees je ook welke bijdrage jij aan het diner levert.</i>

<hr />
<h2>Het dorpje Doel</h2>

Niet ver van Antwerpen ligt het kleine, verlaten dorpje Doel. Tien jaar geleden kregen de inwoners er te horen dat hun dorp gesloopt zou worden zodat de Antwerpse haven er kan uitbreiden. In de lege straten zie je dichtgetimmerde deuren, en gescheurde gordijnen uit ingegooide ramen wapperen. Her en der beginnen panden in te storten en het onkruid woekert er welig.

Toch staan niet alle gebouwen leeg. Een handjevol actievoerende dorpelingen weigert Doel te verlaten en strijdt tegen de projectontwikkelaars van de Antwerpse haven. Ook trokken er een paar eigenaardige figuren in de leegstaande gebouwen nadat de oorspronkelijke bewoners vertrokken waren.

Maar nu is Janus, gerespecteerd lid van het actiecomité, dood aangetroffen in een leegstaand pand. Wat is er gebeurd? Was het een ongeluk? Of moord? En waarom was hij daar eigenlijk binnen?

De lokale dorpsagent wil met alle betrokkenen Janus zijn dood op helderen voordat hij de Antwerpse recherche op de hoogte stelt. Daarom sommeert hij iedereen om naar het Doelse dorpscafé te komen om samen uit te zoeken wat er gebeurd is.
Jouw rol: de caféhouder Karel van der Zuip
Je bent Karel van der Zuip, 62 jaar oud en getrouwd met Christine van der Zuip. Samen hebben jullie een café in Doel. Jullie twee dochters wonen in Brussel en komen zelden naar Doel. Christine haar familie woont al generaties lang in het dorp, jij kwam er pas na jullie huwelijk wonen.
Toen het bericht kwam dat Doel gesloopt zou worden, zag je dat als een mooie kans om elders een nieuw begin te maken. Christine was echter woedend en richtte een actiecomité op om de sloop te stoppen. Je durfde niet tegen haar in te gaan.
Je bent een onzekere, slappe man. Je vermijdt ruzies en houdt jouw mening vaak voor jezelf. Je zorgt dat je altijd een persoonlijk voorraadje alcohol bij je hebt voor momenten dat het leven je te zwaar wordt. Dat is nogal vaak. Financieel hebben jullie het krap, dus je draagt oude kleding met, door jouw werk, etens- of drankvlekken. Je bent herkenbaar aan een schort en/of theedoek.
Vettig, onverzorgd haar en een stoppelbaardje zouden goed bij je rol passen.
Houd de komende tijd je ogen open om geschikte kleding te verzamelen! Veel plezier.

Zin gekregen in het spel? Bestel meteen op <a href="http://www.jouwmoorddinerthuis.nl/bestellen">www.jouwmoorddinerthuis.nl/bestellen</a>
